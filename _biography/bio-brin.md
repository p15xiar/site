## Σύντομη βιογραφία του Sergey Brin

O Sergey Brin είναι ένας Ρωσο-Αμερικανός μηχανικός υπολογιστών, επιχειρηματίας και συνιδρυτής της εταιρίας Google μαζι με τον Larry Page. Γεννήθηκε στις 21 Αυγούστου του 1973 στην Μόσχα. Είναι γιός μαθηματικού-οικονομολόγου, αυτός και η οικογένεια του μετανάστευσαν στις ΗΠΑ στο 1979 για να ξεφύγουν απο τις διώξεις κατά των εβραίων.

Όσο φοιτούσε ακόμα στο λύκειο γράφτηκε στο Πανεπιστήμιο του Μέριλαντ, ακολουθώντας ένα προχωρημένο πρόγραμμα σπουδών, τελικά το 1993 ο δεκαεννιάχρονος ιδιοφυής φοιτητής έλαβε το πτυχίο του στα μαθηματικά και στην πληροφορική, αλλά δεν είχε σε μεγάλη υπόληψη τους καθηγητές και τους συμφοιτητές του μιάς και πάντα αισθανόταν ότι στο σπίτι μάθαινε περισσότερα πράγματα. Αμέσως μετά γράφτηκε στο πανεπιστήμιο του Στάντφορντ όπου γνώρισε τον Λάρρυ Πέιτζ, όσο έκαναν και οι δύο το διδακτορικό τους στην επιστήμη των υπολογιστών, με τον οποίο αργότερα ίδρυσαν την Google

Αν και στην αρχή ο Σεργκέι είχε μεγάλες διαφωνίες με τον Λάρρυ Πέιτζ, μετά απο μεγάλες και διεξοδικές συζητήσεις έγιναν πολύ στενοί φίλοι έχοντας ως κοινό ενδιαφέρον την εύρεση ενός καλύτερου τρόπου αναζήτησης στοιχείων και πληροφοριών απο τις ιστοσελίδες του διαδικτύου.  Αφου συνδίασαν τις ιδέες τους δημιούργησαν ένα πρόγραμμα ανίχνευσης, το οποίο ονόμασαν BackRub, το οποίο συγκέντρωνε τους συνδέσμους επιστροφής των ιστοσελιδών του διαδικτύου και στην συνέχεια κατασκεύασαν έναν αλγόριθμο ο οποίος αξιολογούσε την σπουδαιότητα μιας ιστοσελίδας βασιζόμενος στους συνδέσμους επιστροφής της, δηλαδή στο πόσο συχνά την χρησιμοποιούσαν άλλες ιστοσελίδες.

Συναρμολογώντας άχρηστα εξαρτήματα από παλιούς υπολογιστές υλοποίησαν την μηχανή αναζήτησης, που την εγκατέστησαν στο δωμάτιο του Πέϊτζ στους φοιτητικούς κοιτώνες και χρησιμοποιούσαν το ευρυζωνικό δίκτυο του πανεπιστημίου του Στάνφορντ. Το δωμάτιο του Μπριν χρησιμοποιήθηκε σαν γραφείο για να προγραμματίζουν και να δοκιμάζουν την μηχανή αναζήτησης τους. Η μηχανή αναζήτησης, φιλοξενούμενη στην ιστοσελίδα του πανεπιστημίου του Στάνφορντ έγινε διαθέσιμη για πρώτη φορά στο Διαδίκτυο το 1996. Ύστερα νοίκιασαν ένα γκαράζ στο Μένλο Πάρκ της Καλιφόρνια, όπου μετέφεραν την δραστηριότητά τους ενώ το 1998 αφού έλαβαν χρηματοδότηση από επενδυτές, συγγενείς και φίλους, ίδρυσαν την εταιρία τους. Την ονόμασαν Google, απο τον μαθηματικό όρο "Googol" το οποίο ορίζεται ώς ο αριθμος 1 ακολουθουμενος απο εκατό μηδέν, θέλοντας να δείξουν ότι ο στόχος τους ήταν να οργανλωσουν έναν τεράστιο όγκο δεδομένων που υπάρχει στον Παγκόσμιο Ιστό.

